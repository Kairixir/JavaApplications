Ahoj, <br />
Letošním rokem nastupuji na Fakultu informatiky na obor Matematická informatika. Na obor mne přijali díky dosaženému percentilu 93 ve zkoušce z Obecných studijních předpokladů v rámci Národních srovnávacích zkoušek. Vzhledem ke studiu předpokládám, že na práci budu mít čas minimálně 20 hodin týdně. Podle informací, které jsem zjistil od známých na fakultě, se domnívám, že reálně budu mít na práci času mnohem víc.<br />
Během posledního půlroku se věnuji výuce programování v Javě. Jako zdroj informací využívám internetový kurz Complete Java Masterclass vytvořený australským vývojářem Timem Buchalkou. (https://www.udemy.com/java-the-complete-java-developer-course/). Informace získané z tohoto kurzu si objasňuji a rozšiřuji za pomoci webové stránky algoritmy.net a detailní informace získávám z dokumentace Oracle.<br />
Prozatím teoreticky ovládám velkou část platformy Java SE. Rád bych se ji naučil využívat i v praxi. Momentálně se věnuji aplikaci Java FX. Chtěl bych získat příležitost rozšiřovat si svoje znalosti této platformy a především bych se chtěl naučit používat platformu Java EE.<br />
Už v průběhu základní školy jsem se věnoval programování webových stránek za pomoci jazyků HTML, CSS, JS, MySQL a PHP. Všechny s výjimkou JS, kde jsem obeznámen pouze se základy, ovládám dodnes.<br />
Mám praktické zkušenosti z provozu při programování PLC systémů a osovým programováním robotů.<br />
Prvním jazykem, ve kterém jsem programoval, byl Sinclair BASIC na počítači ZX Spectrum, už když jsem byl malý kluk. Vždy jsem měl pro algoritmizaci nadšení.<br />
Jsem samostatný, ale schopný a ochotný pracovat i v kolektivu. Mám velmi dobré komunikační a organizační schopnosti. <br />
Byl bych ti vděčný, pokud bys mi poskytl příležitost rozvíjet moje programovací dovednosti.<br />
Těším se na případnou spolupráci.<br />
Ondřej Ševčík
